- {{embed ((6375ca21-b70e-441b-a84a-49efd3c94020))}}
- **Descrizione dal sito di Fazi Editore**
  id:: 6375d491-6e5b-41fc-86b2-7f6d66db44ed
  collapsed:: true
  Dopo anni di supremazia incontrastata, la teoria economica dominante è 
  oggi seriamente minacciata da una nuova e controversa scuola di pensiero
   che sta rapidamente conquistando il mondo intero, rivoluzionando il 
  nostro modo di concepire l’economia. Si tratta della cosiddetta “teoria 
  monetaria moderna” o MMT (Modern Monetary Theory). La MMT ci invita a 
  ripensare completamente il funzionamento della finanza pubblica: il 
  bilancio dello Stato non è come quello di una famiglia; gli Stati che 
  dispongono della sovranità monetaria, infatti, sono degli emittenti di 
  valuta – possono, cioè, creare “dal nulla” tutto il denaro che vogliono –
   e dunque non possono mai “finire i soldi”, né possono essere costretti a
   fare default sui loro titoli di debito; i deficit pubblici non 
  danneggiano le future generazioni né pregiudicano la crescita a lungo 
  termine; e soprattutto, le politiche sociali non compromettono la 
  sostenibilità fiscale dello Stato. La MMT, in altre parole, ribalta 
  completamente la narrazione che ci è stata ossessivamente propinata in 
  questi anni per giustificare politiche di austerità dai devastanti 
  effetti economici e sociali. E per questo fa così paura ai guardiani 
  dell’ortodossia. Stephanie Kelton – economista statunitense di fama 
  mondiale, consulente economico di Joe Biden e Bernie Sanders, ed ex 
  economista capo presso la minoranza democratica della Commissione 
  bilancio del Senato statunitense – è probabilmente la divulgatrice più 
  nota della MMT. In questo libro Kelton offre un’introduzione semplice e 
  accessibile ai concetti chiave della MMT, mostrandoci come possiamo 
  utilizzarli per costruire una società più giusta e più prospera, 
  passando da una narrazione di scarsità a una di opportunità. *Il mito del deficit*
   rappresenta anche un fondamentale contributo al dibattito europeo, 
  permettendoci di comprendere appieno i problemi derivanti dall’aver 
  rinunciato alla sovranità monetaria attraverso l’adesione alla moneta 
  unica europea.
	-
- **Commenti**
  id:: 8755380b-b9f9-4a77-9838-3883909939eb
  collapsed:: true
	- «Quello di Kelton è, molto semplicemente, il libro più importante che abbia mai letto. Il genio di Kelton è pari a quello di da Vinci e di Copernico, pensatori eretici che ribaltarono le teorie dominanti del loro tempo. Kelton fa lo stesso con l’economia moderna».
	  David Cay Johnston, vincitore del Premio Pulitzer
	- «Il libro rivoluzionario di 
	  Kelton è sia teoricamente rigoroso che empiricamente divertente. Ci ricorda che il denaro non è scarso e che l’unico limite è la nostra immaginazione. Dopo averlo letto non assocerete mai più il bilancio di uno Stato a quello di una famiglia».
	  Mariana Mazzucato
	- «In un mondo afflitto da numerose crisi sistemiche, Stephanie Kelton rappresenta una fonte indispensabile di chiarezza morale. Che siate interessati alla MMT, o semplicemente curiosi di saperne di più, le verità che insegna questo libro sulla moneta, sul debito e sul deficit ci offrono gli strumenti di cui abbiamo un disperato bisogno per costruire un futuro sicuro per tutti. Leggetelo – e poi mettetelo in pratica».
	  Naomi Klein
	- «Chiaro, avvincente, sbalorditivo e convincente! Il libro smonta pezzo per pezzo tutti i miti dell’economia neoliberale, mostrandoci come ci abbia impoverito tutti e come possiamo costruire un mondo migliore basato su idee migliori».
	  James K. Galbraith
	- «Kelton è riuscita a sollevare un dibattito che sembrava tabù fino a poco fa, avviando una radicale riconfigurazione del pantheon degli dèi economici che si rivelerà essenziale in un mondo post COVID-19».
	  The Guardian»